<closedcaptions>
<cc begin="8" end="12">Goddag, mit navn er Clementine Wallace, jeg er vært på Diabetes TV</cc>
<cc begin="12" end="16">på Medscape. Velkommen til første episode i denne spændende nye serie.</cc>
<cc begin="16" end="21">I denne episode vil vi undersøge, hvor vigtig Patientmotivation,</cc>
<cc begin="21" end="26">uddannelse og egenbehandling er i behandlingen af type 2 diabetes.</cc>
<cc begin="26" end="30">Diabetespatienterne spiller en afgørende rolle i behandlingen</cc>
<cc begin="30" end="33">af deres sygdom – effektiv egenbehandling er essentiel</cc>
<cc begin="33" end="36">for at opnå  god glukosekontrol, idet det reducerer</cc>
<cc begin="36" end="39">risikoen for komplikationer og forbedrer det fysiske</cc>
<cc begin="39" end="43">såvel som det psykiske velbefindende. Undersøgelser har nu vist,</cc>
<cc begin="43" end="47">at alt for mange patienter ikke er helt enige med deres sundhedsteam</cc>
<cc begin="47" end="50">vedrørende deres behandling og accept af nødvendige</cc>
<cc begin="50" end="52">livsstilsændringer.</cc>
<cc begin="52" end="55">Hvilke faktorer er det, der medfører denne uoverensstemmelse?</cc>
<cc begin="55" end="60">Og hvad kan man gøre for at sikre, at patienterne vil gøre noget</cc>
<cc begin="60" end="63">aktivt for, at deres egen behandlingsplan lykkes?</cc>
<cc begin="63" end="66">Vores gæst i dag er dr. Cathy Lloyd, der er seniorunderviser</cc>
<cc begin="66" end="70">i fakultetet for sundhed og social pleje på det åbne universitet i</cc>
<cc begin="70" end="74">Milton Keynes i Storbritannien. Vi startede programmet ved at grave</cc>
<cc begin="74" end="80">lidt dybere ned i den virkning, som egenbehandling på langt sigt</cc>
<cc begin="80" end="82">har på patienter med type 2 diabetes.</cc>
<cc begin="82" end="87">Jeg vil gerne begynde med at spørge om, hvorfor det er så vigtigt,</cc>
<cc begin="87" end="89">at egenbehandlingen bliver prioriteret så højt</cc>
<cc begin="89" end="91">hos patienter med diabetes…</cc>
<cc begin="91" end="94">Vi har erkendt, at der er meget store fordele ved god egenbehandling</cc>
<cc begin="94" end="99">hos patienter med diabetes. Naturligvis kan effektiv egenbehandling</cc>
<cc begin="99" end="102">hjælpe patienterne med at opnå god glykæmisk kontrol</cc>
<cc begin="102" end="104">og reducere risikoen for, at de udvikler</cc>
<cc begin="104" end="106">diabetes-relaterede komplikationer.</cc>
<cc begin="106" end="111">Men god egenbehandling har også gavnlig virkning på livskvaliteten</cc>
<cc begin="111" end="115">såvel som på det generelle fysiske og følelsesmæssige velbefindende.</cc>
<cc begin="115" end="120">Mener du, at det faktum, at mange af aspekterne i sygdommen</cc>
<cc begin="120" end="122">ikke kan behandles af sundhedspersonalet, gør</cc>
<cc begin="122" end="124">det ekstra vigtigt for patienterne at behandle sig selv?</cc>
<cc begin="124" end="127">Ja, absolut. Sundhedspersonalet har</cc>
<cc begin="127" end="129">begrænset tid sammen med patienterne,</cc>
<cc begin="129" end="131">så den tid skal bruges effektivt.</cc>
<cc begin="131" end="135">Konsultationen er meget vigtig – og der findes forskellige metoder,</cc>
<cc begin="135" end="138">lægerne kan bruge til at få mest muligt ud af dialogen.</cc>
<cc begin="138" end="142">Men når det er sagt, så ligger ansvaret for medicinindtagelse,</cc>
<cc begin="142" end="144">overvågning af glukoseniveauer,</cc>
<cc begin="144" end="146">overholdelse af de følsomme diætprincipper,</cc>
<cc begin="146" end="149">passende motion osv.</cc>
<cc begin="149" end="151">hos den person, der har diabetes.</cc>
<cc begin="151" end="154">Hvad kan sundhedspersonalet gøre for at</cc>
<cc begin="154" end="157">forbedre patienternes egenbehandling?</cc>
<cc begin="157" end="161">Ja, vi kan jo starte med, at patienterne for at kunne overholde</cc>
<cc begin="161" end="163">deres egenbehandling må have tiltro til behandlingsplanen.</cc>
<cc begin="163" end="166">Desværre afspejler de aktuelle holdninger til patientbehandlingen</cc>
<cc begin="166" end="169">ofte ikke den vigtige rolle, som patienterne er nødt til at spille –</cc>
<cc begin="169" end="171">og behandlingen virker derfor ikke helt på den måde,</cc>
<cc begin="171" end="173">som vi gerne ville have den til.</cc>
<cc begin="173" end="176">Ny forskning har vist, at størstedelen af de praktiserende læger</cc>
<cc begin="176" end="178">ikke beder deres patienter om kommentarer</cc>
<cc begin="178" end="180">til deres hovedbeslutninger.</cc>
<cc begin="180" end="184">Og ikke overraskende, så er lægen og patienten ofte</cc>
<cc begin="184" end="187">ikke blevet enige om de mål, der bliver sat,</cc>
<cc begin="187" end="189">eller om de beslutninger, der træffes.</cc>
<cc begin="189" end="193">Så det lyder, som om der er behov for et tydeligere samarbejde,</cc>
<cc begin="193" end="197">hvis patienten skal motiveres til at behandle sig selv effektivt.</cc>
<cc begin="197" end="200">Netop. Vi er nødt til at gøre, hvad vi kan for at højne</cc>
<cc begin="200" end="203">patienternes tillid og deres motivation for egenbehandling.</cc>
<cc begin="203" end="206">Kilderne til den ringe motivation er delvis,</cc>
<cc begin="206" end="210">at det ikke er lykkedes at opnå de mål, der er stillet op.</cc>
<cc begin="210" end="214">Et vigtigt skridt, vi kan tage, er at formulere behandlingsplanen</cc>
<cc begin="214" end="219">mere som en samarbejdsaftale mellem patienten og familien,</cc>
<cc begin="219" end="223">lægen og andre medlemmer af sundhedspersonalet.</cc>
<cc begin="223" end="227">På den måde kan vi gøre behandlingsmål og planer mere individuelle</cc>
<cc begin="227" end="232">og inddrage faktorer såsom: Patientens ønsker, alder,</cc>
<cc begin="232" end="235">skole- eller arbejdstider og -betingelser, fysiske aktiviteter,</cc>
<cc begin="235" end="238">spisemønstre, sociale situationer og kulturelle faktorer,</cc>
<cc begin="238" end="242">forekomst af diabetesrelaterede komplikationer,</cc>
<cc begin="242" end="245">helbredsprioriteringer og sekundære lidelser.</cc>
<cc begin="245" end="249">Er der andre faktorer, der mindsker patienternes tillid</cc>
<cc begin="249" end="251">eller deres motivation til at behandle sig selv effektivt?</cc>
<cc begin="251" end="254">Patientens miljø kan have meget stor indflydelse</cc>
<cc begin="254" end="256">på motivationsniveauet.</cc>
<cc begin="256" end="260">Stress, hjemlige problemer, udfordringer på arbejdet</cc>
<cc begin="260" end="264">den slags ting – kan være kilder til mindsket motivation.</cc>
<cc begin="264" end="268">Vi kan ikke nødvendigvis ændre patientens miljø,</cc>
<cc begin="268" end="272">men det vi kan gøre, er løbende at give instruktion i</cc>
<cc begin="272" end="275">og støtte til diabetes-egenbehandling,</cc>
<cc begin="275" end="277">for at patienten kan holde den gode egenbehandling vedlige.</cc>
<cc begin="277" end="281">Det er påvist, at undervisning i diabetes-egenbehandling</cc>
<cc begin="281" end="284">hjælper patienterne med at opnå optimal stofskiftekontrol,</cc>
<cc begin="284" end="288">forhindre og styre komplikationer og maksimere livskvalitet.</cc>
<cc begin="288" end="292">Og vi ved, at når vi giver denne form for undervisning og støtte,</cc>
<cc begin="292" end="294">så bliver resultaterne bedre,</cc>
<cc begin="294" end="297">og behandlingsomkostningerne bliver endda reduceret.</cc>
<cc begin="297" end="300">‘Chronic Care Model’ er en anerkendt måde at sikre</cc>
<cc begin="300" end="304">et frugtbart samarbejde mellem et proaktivt sundhedsteam</cc>
<cc begin="304" end="306">og en velinformeret patient.</cc>
<cc begin="306" end="309">Denne model har vist sig at være en effektiv ramme</cc>
<cc begin="309" end="314">om kvalitetsforbedringer af diabetesbehandlingen og resultaterne.</cc>
<cc begin="314" end="317">I en undersøgelse, hvor man så på resultaterne hos diabetespatienter</cc>
<cc begin="317" end="320">knyttet til 20 ambulante klinikker, blev det faktisk påvist,</cc>
<cc begin="320" end="323">at man kunne forudsige 10-års risikoen for koronar hjertesygdom</cc>
<cc begin="323" end="326">i forhold til, hvor tæt behandlingerne var tilpasset</cc>
<cc begin="326" end="328">til Chronic Care Model.</cc>
<cc begin="328" end="330">Støtte til god egenbehandling</cc>
<cc begin="330" end="333">er en af de vigtigste komponenter i Chronic Care Model.</cc>
<cc begin="333" end="336">Jeg spurgte dr. Lloyd, hvor vigtigt det er,</cc>
<cc begin="336" end="339">at man har samarbejdende sundhedsteams med mange specialer,</cc>
<cc begin="339" end="342">for at man kan opnå optimal patientbehandling</cc>
<cc begin="342" end="345">og fremme en god egenbehandling.</cc>
<cc begin="345" end="349">Behandling på tværs af specialer er yderst vigtig ved diabetes.</cc>
<cc begin="349" end="353">Det anbefales, at patienter får behandling af et team</cc>
<cc begin="353" end="357">af f.eks. læger, sygeplejersker, diætister, farmaceuter</cc>
<cc begin="357" end="361">og psykologer med ekspertise inden for diabetes.</cc>
<cc begin="361" end="364">Vi har i det mindste i Storbritannien arbejdet i lang tid</cc>
<cc begin="364" end="367">med denne type multidisciplinære teams</cc>
<cc begin="367" end="370">for at kunne støtte mennesker med diabetes.</cc>
<cc begin="370" end="372">Hvad sker der uden for Storbritannien?</cc>
<cc begin="372" end="375">Hvor udbredt er behandlingen med mange discipliner involveret</cc>
<cc begin="375" end="377">i andre lande?</cc>
<cc begin="377" end="379">Jeg tror, det varierer meget.</cc>
<cc begin="379" end="381">Jeg leder i øjeblikket en undersøgelse,</cc>
<cc begin="381" end="383">der omfatter 19 forskellige lande.</cc>
<cc begin="383" end="385">Mange steder gør man brug af specialsygeplejersker</cc>
<cc begin="385" end="387">ligesom i Storbritannien.</cc>
<cc begin="387" end="389">Men det er ikke tilfældet alle steder.</cc>
<cc begin="389" end="393">I nogle lande i undersøgelsen har klinikkerne meget nemmere adgang</cc>
<cc begin="393" end="398">til enten psykiatere eller psykologer, end vi har i Storbritannien.</cc>
<cc begin="398" end="402">Hvorfor er det udvidede sundhedsteam så vigtigt?</cc>
<cc begin="402" end="406">Ja, en af grundene er, at diabetes er en ekstremt kompleks</cc>
<cc begin="406" end="409">og mangefacetteret sygdom, der griber ind i mange områder</cc>
<cc begin="409" end="412">i patienternes liv.</cc>
<cc begin="412" end="414">Så patienterne har brug for løbende undervisning og støtte,</cc>
<cc begin="414" end="417">for at de forstår deres sygdom og er i stand til at behandle den.</cc>
<cc begin="417" end="420">Desuden fortæller patienterne jo ikke alt til deres læge.</cc>
<cc begin="420" end="423">Vi hører ofte, at diætisten eller specialsygeplejersken</cc>
<cc begin="423" end="425">eller sågar den person, der tager blodprøver,</cc>
<cc begin="425" end="428">får vigtige informationer af patienten.</cc>
<cc begin="428" end="430">Det kan være fordi patienten møder den læge,</cc>
<cc begin="430" end="432">der tilfældigvis er på arbejde på det tidspunkt,</cc>
<cc begin="432" end="434">hvor patienten kommer til klinikken.</cc>
<cc begin="434" end="437">Specialsygeplejerskerne og diætisterne møder derimod</cc>
<cc begin="437" end="439">på mere faste tidspunkter, så det er sandsynligt,</cc>
<cc begin="439" end="442">at patienterne møder de samme specialister hver gang</cc>
<cc begin="442" end="446">og derfor får et tættere forhold til disse medarbejdere.</cc>
<cc begin="446" end="449">Er der bevis for, at behandling med flere discipliner involveret</cc>
<cc begin="449" end="452">faktisk kan give bedre resultater ved diabetes?</cc>
<cc begin="452" end="456">Ja, der er gode data, der viser, at Chronic Care Model,</cc>
<cc begin="456" end="459">herunder teams med mange specialer, kan give bedre resultater.</cc>
<cc begin="459" end="463">En undersøgelse af patienter med type 2 diabetes viste</cc>
<cc begin="463" end="466">efter 12 måneder</cc>
<cc begin="466" end="469">forbedringer i den glykæmiske kontrol, blodtrykskontrollen</cc>
<cc begin="469" end="473">og andelen af deltagere, der selv holdt øje med deres blod-glukose.</cc>
<cc begin="473" end="476">En efterfølgende undersøgelse i den samme gruppe viste,</cc>
<cc begin="476" end="481">at disse fordele stadig var der efter lang tid, selv efter 3 år.</cc>
<cc begin="481" end="485">Individuel behandling af diabetes er blevet beskrevet som</cc>
<cc begin="485" end="490">“hjørnestenen til succes” og dr. Lloyd talte tidligere i dette program</cc>
<cc begin="490" end="493">om, at langt de fleste egenbehandlingsaktiviteter</cc>
<cc begin="493" end="495">er diabetespatientens eget ansvar.</cc>
<cc begin="495" end="500">‘Motivationsinterview’ er en veletableret, videnskabeligt testet</cc>
<cc begin="500" end="503">rådgivningsmetode, der har til formål at fremme den enkeltes</cc>
<cc begin="503" end="508">reelle motivation, så en forandring hos patienten sker indefra</cc>
<cc begin="508" end="510">i stedet for, at den bliver påtvunget patienten udefra.</cc>
<cc begin="510" end="512">Det er derfor ikke overraskende,</cc>
<cc begin="512" end="515">at man nu benytter motivationsinterviews til at gøre egenbehandlingen</cc>
<cc begin="515" end="517">bedre hos patienter med diabetes.</cc>
<cc begin="517" end="521">Motivationsinterviews kan være en vigtig og effektiv komponent</cc>
<cc begin="521" end="525">i patientbehandlingen, som kan resultere i en adfærdsændring,</cc>
<cc begin="525" end="527">idet patienterne hjælpes til at udforske</cc>
<cc begin="527" end="529">og afhjælpe deres egen usikkerhed.</cc>
<cc begin="529" end="531">Strategien for et motivationsinterview er,</cc>
<cc begin="531" end="535">at det skal være både overtalende og støttende.</cc>
<cc begin="535" end="539">Hvordan bruger I typisk motivationsinterviews i jeres klinik?</cc>
<cc begin="539" end="542">Hvis vi for eksempel forestiller os,</cc>
<cc begin="542" end="545">at barriererne mod at tage medicin for diabetes</cc>
<cc begin="545" end="548">nogle gange i patientens opfattelse kan overstige fordelene, er vi</cc>
<cc begin="548" end="552">nødt til at overveje, hvordan denne ubalance kan blive afhjulpet.</cc>
<cc begin="552" end="555">Ved at gennemføre motivationsinterviews har vi</cc>
<cc begin="555" end="558">en chance for at se disse barrierer ud fra patientens perspektiv</cc>
<cc begin="558" end="561">og finde ud af, hvordan de kan blive elimineret.</cc>
<cc begin="561" end="564">Blandt medlemmerne af teamet med flere specialer</cc>
<cc begin="564" end="569">hvem vil så efter al sandsynlighed gennemføre motivationsinterviewet?</cc>
<cc begin="569" end="572">Efter min erfaring er det oftest specialsygeplejersken eller</cc>
<cc begin="572" end="574">den praktiserende sygeplejerske, der påtager sig den opgave.</cc>
<cc begin="574" end="579">Og kan man generelt tolke resultaterne som en forbedring?</cc>
<cc begin="579" end="581">Vi har nogle nye undersøgelsesdata om den virkning,</cc>
<cc begin="581" end="583">som denne behandling har på diabetes,</cc>
<cc begin="583" end="586">der viser, at motivationsinterviews</cc>
<cc begin="586" end="588">kan være med til at forbedre egenbehandling,</cc>
<cc begin="588" end="592">og vi kan fortælle, at vi har set store fordele ved denne teknik.</cc>
<cc begin="592" end="596">Og i kliniske undersøgelser på tværs af livsstilsproblemer</cc>
<cc begin="596" end="598">og kroniske sygdomme</cc>
<cc begin="598" end="601">har motivationsinterviews udkonkurreret</cc>
<cc begin="601" end="605">de traditionelle rådgivningsmetoder med hensyn til kliniske effekter</cc>
<cc begin="605" end="608">som for eksempel vægt, kolesterolniveau og blodtryk.</cc>
<cc begin="608" end="612">Nu skal vi se et eksempel på en patient-sygeplejerskerelation,</cc>
<cc begin="612" end="615">hvor nogle af principperne for motivationsinterviews bliver benyttet.</cc>
<cc begin="615" end="617">Beskriv denne situation.</cc>
<cc begin="617" end="621">Det er kun et lille udpluk af en sygeplejerske-patientrelation.</cc>
<cc begin="621" end="624">Patienten mødte diabetessygeplejerske en uge efter</cc>
<cc begin="624" end="627">at være blevet diagnosticeret med type 2 diabetes.</cc>
<cc begin="627" end="631">Mødets formål var at drøfte patientens behandlingsplan</cc>
<cc begin="631" end="633">og strukturerede undervisning,</cc>
<cc begin="633" end="636">så snart han havde haft tid til at reflektere over sin diagnose.</cc>
<cc begin="636" end="638">Hej igen, Peter, hvordan går det?</cc>
<cc begin="638" end="640">Ok</cc>
<cc begin="640" end="643">Nu har du haft et par dage til at tænke over din diagnose.</cc>
<cc begin="643" end="645">Har du måske nogen spørgsmål?</cc>
<cc begin="645" end="647">Ja, hvad skal der ske nu?</cc>
<cc begin="647" end="649">Skal jeg fortsætte med at komme her hver uge eller hvad?</cc>
<cc begin="649" end="651">Det ville være 'dødens pølse', hvad!</cc>
<cc begin="651" end="653">Diabetes er en livslang tilstand!</cc>
<cc begin="653" end="657">Nej, du lærer, hvordan du kan klare dig selv det meste af tiden</cc>
<cc begin="657" end="661">med årlige kontrolbesøg hos lægen og henvisninger til specialister,</cc>
<cc begin="661" end="663">som du kan besøge i tilfælde af problemer.</cc>
<cc begin="663" end="665">Husker du, hvad jeg sagde i starten om,</cc>
<cc begin="665" end="668">hvad der er den vigtigste behandling af type 2 diabetes?</cc>
<cc begin="668" end="670">Ja, jeg bærer rundt på lidt overvægt,</cc>
<cc begin="670" end="672">som jeg er nødt til at komme af med.</cc>
<cc begin="672" end="674">Fedtet hindrer insulinet i</cc>
<cc begin="674" end="677">at kontrollere mit blodglukoseniveau ordentligt.</cc>
<cc begin="677" end="679">Den ekstra vægt er ikke god for dit blodtryk</cc>
<cc begin="679" end="681">og heller ikke for dit kolesterolniveau.</cc>
<cc begin="681" end="684">Hvad sagde din læge om dine resultater?</cc>
<cc begin="684" end="686">Mit kolesteroltal er for højt,</cc>
<cc begin="686" end="689">og det samme er mit blodtryk!</cc>
<cc begin="689" end="691">Det lyder, som om du allerede har en liste over de ting,</cc>
<cc begin="691" end="693">du skal gøre noget ved.</cc>
<cc begin="693" end="695">Det kan virke temmelig overvældende.</cc>
<cc begin="695" end="698">Måske er det bedst at starte med en enkelt ting ad gangen.</cc>
<cc begin="698" end="701">Hvad er mest vigtigt for dig lige nu?</cc>
<cc begin="701" end="704">Jeg tror, at jeg er nødt til at tabe mig.</cc>
<cc begin="704" end="706">Måske kan lægen give mig piller</cc>
<cc begin="706" end="708">mod det høje kolesteroltal og det høje blodtryk.</cc>
<cc begin="708" end="712">De forandringer, du skal gennemføre i din livsstil for at tabe dig,</cc>
<cc begin="712" end="716">vil også forbedre dit blodtryk og kolesteroltal.</cc>
<cc begin="716" end="721">Så du ønsker at tabe dig. Hvor meget vil være realistisk?</cc>
<cc begin="721" end="723">7 kg ville være godt.</cc>
<cc begin="723" end="727">Hvor lang tid tror du, det vil tage dig at tabe 7 kg?</cc>
<cc begin="729" end="729">Et par uger?...</cc>
<cc begin="732" end="732">Tror du, at det er realistisk, uden at du sulter dig?</cc>
<cc begin="734" end="734">Og hvis du kunne gøre det ved at sulte dig,</cc>
<cc begin="737" end="737">hvad vil der så ske, når du vender tilbage til normal kost?</cc>
<cc begin="741" end="741">Øh, jeg forstår, hvad du mener. Måske 3 måneder?</cc>
<cc begin="744" end="744">OK, så hvis du vejer dig selv en gang om ugen</cc>
<cc begin="746" end="746">vil du finde ud af, om det er muligt.</cc>
<cc begin="748" end="748">Hvordan vil du gøre det?</cc>
<cc begin="752" end="752">Undgå stegt mad til morgenmad, lade være at gå på pub og drikke øl,</cc>
<cc begin="755" end="755">undgå kiks og kager, smide det slik væk,</cc>
<cc begin="755" end="758">som jeg har liggende i bilen og prøve at løbe 15 km hver dag…</cc>
<cc begin="758" end="760">Hov, det er noget af en liste</cc>
<cc begin="760" end="763">og mange ting, du skal ændre på én gang.</cc>
<cc begin="763" end="765">Hvad siger du til, at vi koncentrerer os om et par af tingene,</cc>
<cc begin="765" end="767">der er rimeligt enkle at gennemføre?</cc>
<cc begin="767" end="770">Små forandringer kan gøre en stor forskel.</cc>
<cc begin="770" end="773">Ja, du har sikkert ret.</cc>
<cc begin="773" end="775">OK, så tror jeg, at jeg vil begynde med</cc>
<cc begin="775" end="777">at udelade kiksene og den stegte morgenmad.</cc>
<cc begin="777" end="779">Kan du forestille dig noget,</cc>
<cc begin="779" end="781">der måske vil forhindre dig i at gennemføre disse ændringer?</cc>
<cc begin="781" end="785">Min kone! Hun køber kiksene og tilbereder morgenmaden!</cc>
<cc begin="785" end="788">Jaså, du ved allerede,</cc>
<cc begin="788" end="791">hvad der kan forhindre dig i at gennemføre din plan.</cc>
<cc begin="791" end="794">Der er meget at lære om at leve med diabetes,</cc>
<cc begin="794" end="796">for både dig og din kone.</cc>
<cc begin="796" end="801">Ideelt set bliver du ekspert i din egen diabetesbehandling,</cc>
<cc begin="801" end="804">så du kan træffe de rette beslutninger for dig selv</cc>
<cc begin="804" end="807">i stedet for kun at rette dig efter lægen eller sygeplejersken.</cc>
<cc begin="807" end="810">Mange synes, at det hjælper dem at følge et kursus i,</cc>
<cc begin="810" end="813">hvordan de skal styre deres diabetes.</cc>
<cc begin="813" end="818">Det er ligesom at tage køretimer, hvor man lærer sikker bilkørsel.</cc>
<cc begin="818" end="820">Kunne du være interesseret i at deltage i et sådant kursus?</cc>
<cc begin="820" end="822">[Patienten nikker]</cc>
<cc begin="822" end="824">Denne dialog viser klart, hvor vigtigt det er at bruge</cc>
<cc begin="824" end="828">motivationsinterviews til at gøre diabetesbehandlingen individuel</cc>
<cc begin="828" end="833">over for en ekstremt varieret befolkning.</cc>
<cc begin="833" end="837">Det er rigtigt. Det er afgørende, at vi tager hensyn til</cc>
<cc begin="837" end="839">hele konteksten hos den enkelte patient.</cc>
<cc begin="839" end="843">Så vi skal ikke kun se på patienternes HbA1c-resultater</cc>
<cc begin="843" end="845">eller deres fedtprocenter, men vi skal også finde ud af,</cc>
<cc begin="845" end="847">hvad der sker i deres liv,</cc>
<cc begin="847" end="851">og hvordan det kan påvirke deres egenbehandling og deres diabetes.</cc>
<cc begin="851" end="854">Udover type 2 diabetestilstandens forskelligartede</cc>
<cc begin="854" end="857">og progressive natur og hvert enkelt lægemiddels specifikke rolle</cc>
<cc begin="857" end="861">er det vigtigt, at vi vurderer den enkelte patient og hans</cc>
<cc begin="861" end="864">sygdomsfaktorer og de begrænsninger,</cc>
<cc begin="867" end="867">der skyldes alder og følgesygdomme.</cc>
<cc begin="869" end="869">Hvordan stemmer dette behov for at individualisere</cc>
<cc begin="873" end="873">diabetesbehandlingen så overens med de officielle retningslinjer,</cc>
<cc begin="876" end="876">der generelt bliver udviklet for at blive benyttet på befolkningsniveau?</cc>
<cc begin="876" end="880">Det, vi har set for nylig, er, at den europæiske organisation</cc>
<cc begin="880" end="882">for undersøgelser af diabetes</cc>
<cc begin="882" end="884">og den amerikanske diabetesorganisation</cc>
<cc begin="884" end="886">ændrer deres retningslinjer hen imod</cc>
<cc begin="886" end="890">at være mindre restriktive end tidligere og ikke så instruktive.</cc>
<cc begin="890" end="893">Disse ændringer afspejler behovet for</cc>
<cc begin="893" end="897">at integrere den aktuelle evidens med andre begrænsninger og påbud</cc>
<cc begin="897" end="901">i konteksten af individuelle patientsspecifikke faktorer.</cc>
<cc begin="901" end="903">Jeg kan forestille mig, at det set ud fra</cc>
<cc begin="903" end="906">sundhedspersonalets synspunkt gør det endnu vanskeligere for jer,</cc>
<cc begin="906" end="908">at det er nødvendigt at individualisere patientbehandlingen</cc>
<cc begin="908" end="910">i så stort omfang.</cc>
<cc begin="910" end="912">Det gør da patientbehandlingen mere kompliceret,</cc>
<cc begin="912" end="915">og det giver læger og specialsygeplejersker en masse udfordringer.</cc>
<cc begin="915" end="919">Men fordelene opvejer i høj grad disse udfordringer på langt sigt.</cc>
<cc begin="919" end="923">Som tidligere nævnt er teamets arbejde afgørende</cc>
<cc begin="923" end="926">for en vellykket behandling af diabetes.</cc>
<cc begin="926" end="929">Og inden for denne samarbejdende og integrerede teambehandling</cc>
<cc begin="929" end="932">skal patienterne selv påtage sig en aktiv rolle.</cc>
<cc begin="932" end="934">Det er jo i sidste ende patienten,</cc>
<cc begin="934" end="937">der træffer de endelige beslutninger om deres valg af livsstil.</cc>
<cc begin="937" end="940">og til en vis grad de lægemidler, de skal tage.</cc>
<cc begin="940" end="943">Når man inddrager patienterne i de behandlingsmæssige beslutninger,</cc>
<cc begin="943" end="946">kan det virke fremmende for egenbehandlingen, hvad angår både</cc>
<cc begin="946" end="949">antihyperglykæmiske og andre lægemidler,</cc>
<cc begin="949" end="951">f.eks. kolesterolsænkende medicin.</cc>
<cc begin="951" end="954">Så det giver mening for sundhedspersonalet</cc>
<cc begin="954" end="958">at kende patientens kontekst og miljø, for at personalet</cc>
<cc begin="958" end="963">bedre er i stand til at arbejde for fælles beslutningstagning,</cc>
<cc begin="963" end="966">hvor sundhedspersonalet og patienten samarbejder som partnere.</cc>
<cc begin="966" end="968">Med en sådan behandling kan de dele synspunkter om</cc>
<cc begin="968" end="971">behandlingsmulighederne og således blive enige om,</cc>
<cc begin="971" end="973">i hvilken retning de skal gå.</cc>
<cc begin="973" end="976">Behandlingsregimener for diabetes kan naturligvis</cc>
<cc begin="976" end="978">være temmelig komplekse.</cc>
<cc begin="978" end="980">Udgør denne kompleksitet efter din mening</cc>
<cc begin="980" end="984">en stor barriere for en god egenbehandling?</cc>
<cc begin="984" end="987">Et af de vigtige problemer inden for diabetes er polyfarmaci.</cc>
<cc begin="987" end="990">Professor Anthony Barnett og jeg har undersøgt</cc>
<cc begin="990" end="994">de komplekse lægemiddelregimeners effekt på patientmotivationen,</cc>
<cc begin="994" end="997">og resultaterne var ret interessante.</cc>
<cc begin="997" end="999">Vi har påvist, at de patienter,</cc>
<cc begin="999" end="1001">der er mindst i overensstemmelse med deres medicinregimen,</cc>
<cc begin="1001" end="1004">som det er fastlagt af lægen, har et</cc>
<cc begin="1004" end="1009">dårligere mentalt helbred eller giver udtryk for ringere livskvalitet.</cc>
<cc begin="1009" end="1012">Så patienternes følelser over for medicinen</cc>
<cc begin="1012" end="1016">er vigtigere end det, at deres medicin er kompleks?</cc>
<cc begin="1016" end="1019">Ja, det er vanskeligt at udrede disse to faktorer.</cc>
<cc begin="1019" end="1021">Hvis man skal tage meget medicin,</cc>
<cc begin="1021" end="1023">kan det i sig selv påvirke</cc>
<cc begin="1023" end="1025">ens følelsesmæssige velbefindende og livskvalitet.</cc>
<cc begin="1025" end="1028">Men vi ved også, at dårlig psykisk tilstand</cc>
<cc begin="1028" end="1030">kan have indflydelse på egenbehandlingen,</cc>
<cc begin="1030" end="1032">herunder det at tage medicin.</cc>
<cc begin="1032" end="1035">Desuden ved vi, at viden og forståelse af lægemidlerne</cc>
<cc begin="1035" end="1037">er vitale faktorer for god egenbehandling af diabetes.</cc>
<cc begin="1037" end="1040">Denne forståelse får patienten, hvis der er sikret</cc>
<cc begin="1040" end="1044">et behandlingssamarbejde mellem sundhedspersonalet og patienten.</cc>
<cc begin="1044" end="1046">Det er en kontinuerlig relation.</cc>
<cc begin="1046" end="1050">Vi har fundet, at der er udsving i patienternes egenbehandling.</cc>
<cc begin="1050" end="1053">Et år er der måske god overensstemmelse, og det</cc>
<cc begin="1053" end="1058">næste år kan omstændighederne eller deres holdning have ændret sig.</cc>
<cc begin="1058" end="1060">Og jeg tænker på, at denne udfordring fører frem</cc>
<cc begin="1060" end="1062">til næste episode på Diabetes TV,</cc>
<cc begin="1062" end="1068">hvor vi vil tale om forholdet mellem diabetes, stress og depression.</cc>
<cc begin="1068" end="1071">Det er et vigtigt aspekt i diabetesbehandlingen.</cc>
<cc begin="1071" end="1074">Men vi skal huske, at ‘diabetes-relateret stress’ og</cc>
<cc begin="1074" end="1078">‘depression hos personer med diabetes’ er meget forskellige lidelser.</cc>
<cc begin="1078" end="1080">Den byrde det er at leve med diabetes,</cc>
<cc begin="1080" end="1082">herunder for mange patienters vedkommende</cc>
<cc begin="1082" end="1085">et komplekst behandlingsregimen, kan lægge</cc>
<cc begin="1085" end="1088">et kraftigt følelsesmæssigt og psykologisk pres på patienten.</cc>
<cc begin="1088" end="1092">Så i disse tilfælde kan en reduktion af regimenernes kompleksitet</cc>
<cc begin="1092" end="1094">nedbringe patienternes risiko for at få stress,</cc>
<cc begin="1094" end="1096">hvilket igen kan indvirke positivt på deres egenbehandling.</cc>
<cc begin="1096" end="1100">Men for andre patienter er situationen måske mere kompleks?</cc>
<cc begin="1100" end="1103">Ja. Adskillige undersøgelser har antydet,</cc>
<cc begin="1103" end="1106">at personer med type 2 diabetes har større risiko for at få</cc>
<cc begin="1106" end="1110">depression eller angstsygdomme end personer, der ikke har diabetes.</cc>
<cc begin="1110" end="1113">Det er vigtigt at spotte disse patienter</cc>
<cc begin="1113" end="1115">og at give dem en effektiv behandling,</cc>
<cc begin="1115" end="1118">ikke kun for deres diabetes, men også for deres depression.</cc>
<cc begin="1118" end="1121">Og vi vil tale mere indgående om det i vores næste episode.</cc>
<cc begin="1121" end="1123">Tak, fordi du var med her i dag, dr. Lloyd.</cc>
<cc begin="1123" end="1125">Selv tak.</cc>
<cc begin="1125" end="1128">I behandling af type 2 diabetes er behovet for at tage hensyn til</cc>
<cc begin="1128" end="1132">patientmotivation, give relevant undervisning og</cc>
<cc begin="1132" end="1136">fremme effektiv egenbehandling indiskutabelt.</cc>
<cc begin="1136" end="1138">Patienter med diabetes spiller en afgørende rolle i deres</cc>
<cc begin="1138" end="1140">egen behandling.</cc>
<cc begin="1140" end="1142">En fælles task force bestående af den</cc>
<cc begin="1142" end="1144">amerikanske diabetesorganisation og den europæiske organisation</cc>
<cc begin="1144" end="1148">for undersøgelser af diabetes har vurderet,</cc>
<cc begin="1148" end="1152">at patientfokuseret behandling bør være</cc>
<cc begin="1152" end="1155">det primære organisationsprincip for behandling af type 2 diabetes.</cc>
<cc begin="1155" end="1157">Denne type behandling tager hensyn til</cc>
<cc begin="1157" end="1160">til individuelle patientønsker, behov og værdier –</cc>
<cc begin="1160" end="1162">og sikrer, at patientens værdier</cc>
<cc begin="1162" end="1164">spiller en rolle i alle de kliniske beslutninger.</cc>
<cc begin="1164" end="1167">Du kan nu tage posttesten ved at klikke på linket</cc>
<cc begin="1167" end="1170">"Earn CME Credit".</cc>
<cc begin="1170" end="1172">Brug også et øjeblik på at udfylde programevalueringen,</cc>
<cc begin="1172" end="1174">der kommer herefter.</cc>
<cc begin="1174" end="1178">Se med i næste episode af Diabetes TV,</cc>
<cc begin="1178" end="1184">hvor vi drøfter hovedaspekterne i Psykologien i type 2 diabetes.</cc>
<cc begin="1184" end="1186">Tak, fordi du så med i dag…</cc>
<cc begin="" end=""></cc>
</closedcaptions>		